Prezident klubu nesie zodpovednosť za všetky činnosti klubu.
Poskytujete užitočné a podporné vedenie, motivuje a rieši konflikty.

# 1. Ako si sa dozvedel o Toastmasters?
Môjmu členstvu v TM predchádzali dve veci. Ako študent VŠ som sa zúčastnil letnej stáže, počas ktorej som mal tú česť absolvovať rôzne vzdelávacie aktivity medzi nimi aj školenie prezentačných zručností a workshopy zamerane na osobnostné stranky, riešenie problémov a vedenie ľudí. Oslovilo ma to, a tak som začal hľadať aktivitu kde by som sa mohol venovať podobným činnostiam zameraným na sebarozvoj. 
O tejto skúsenosti som raz len tak medzi rečou povedal kamarátke z Prahy. Tá mi okamžite odporučila Toastmasters. Ona v tom čase navštevovala klub v Prahe. Jej rozprávanie ma zaujalo a tak som začal hľadať. A našiel som Košický klub. 

# 2. Prečo si šiel do vedenia?
Po roku pôsobenia v klube som videl priestor kde by sa dali veci robiť inak. Rozhodol som sa angažovať. Beriem to ako výzvu, kde v praxi uplatnim a otestujem moje skúsenosti - ako líderske tak aj tie pre prácu s ľuďmi. 

# 3. Vieš uviesť jeden konkrétny príklad, kde ti Toastmasters pomohol v reálnom živote?
Jeden konkrétny príklad asi nie. Zmenila sa ale moja rétorika a postoj pri náročnom jednaní s ľuďmi. Dávam si väčší pozor na to ako svoje myšlienky hovorim, ako ich formulujem. V minulosti sa mi párkrát stalo. že som ostal nepochopený, resp daný človek to pochopil úplne inak ako som to myslela viedlo to k neprijemnym situáciám. Už sa mi to tak často nestáva. 

# 4. Môžeš uviesť jednu-dve veci, ktoré si o sebe vďaka Toastmasters zistil?
V klube som spoznal kopec ľudí z rôzneho prostredia. Ľuďom je prirodzené že sa obklopujú a komunikujú s niekym kto im je blízky povahovo či záujmovo. Tu som sa naučil komunikovať a vychádzať i s ľuďmi s ktorými by som sa na prvý pohľad nemal o čom baviť.  Zistil som o sebe že som diplomatickejší ako som si o sebe myslel.