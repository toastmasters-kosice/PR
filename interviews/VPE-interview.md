Viceprezident pre vzdelávanie má na starosti plánovanie prejavov členov klubu, overovanie dokončenia projektov. Slúži ako zdroj pre otázky týkajúce sa štúdia vo vzdelávacom systéme Toastmasters Pathways, rečníckych súťaží a klubového mentorského programu.

# 1. Ako si sa dozvedel o Toastmasters?
Vedel som už dávnejšie, že Toastmasters existuje, a že klub je aj v Košiciach vďaka Facebooku. Avšak nevenoval som tomu pozornosť a nezisťoval, o čom to je. V janurári 2020 som hľadal spôsob, ako si zlepšiť prejav a poraziť stres. Objavil som článok, ktorý v jednom bode odporúčal Toastmasters ako možnú cestu.

# 2. Prečo si šiel do vedenia?
Kvôli zvedavosti a túžbe byť nápomocný novým členom. Takto fungujem aj v práci. Vždy sa snažím byť po ruke novým kolegom a odovzdať aj to málo, čo viem. A to z dvoch prostých dôvodov. Viem, aké to je, byť nováčik s pocitom, že na mňa každý kašle, a viem, aké je to byť nováčik, ktorému sa kolegovia venujú. Nechcem, aby niekto zažil ten prvý pocit. Tiež verím, že funkcia vo vedení dá veľaaj mne.

# 3. Vieš uviesť jeden konkrétny príklad, kde ti Toastmasters pomohol v reálnom živote?
Ešte som príliš na začiatku na to, aby som videl jasné zmeny. Určite tu už nejaké sú, ale bude to nejaký pomalý prirodzený vývoj, ako keď s vidíme v zrkadle každý deň a neuvedujeme si, že starneme. Avšak čakajú má príležitosti, kde budem musieť mať prejav a nejako sa prezentovať. Vtedy sa uvidí, kam až som sa posunul.

# 4. Môžeš uviesť jednu-dve veci, ktoré si o sebe vďaka Toastmasters zistil?
Zistil som, že s časom viem narábať ešte horšie, ako som si myslel. Odhalil som také nedostatky, že by to jedného mohlo odstrašiť. Ale to je začiatok úspechu: pomenovať problémy, uchopiť ich a pracovať na ich riešení.
