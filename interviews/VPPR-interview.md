propagujete klub v miestnej komunite a informujete o tom médiá - o existencii klubu a výhodách, ktoré poskytuje. 
Propagujete klub, aktualizujete webový obsah a zabezpečujete identitu značky Toastmasters
Je vašou úlohou informovať médiá vždy, keď váš klub urobí niečo zaujímavé.
Ocitnete sa v písaní správ, vytváraní a distribúcii letákov a udržiavaní prítomnosti klubu na webe a v komunite.

# 1. Ako si sa dozvedela o Toastmasters?
Počúvala som podcast Šou Tima Ferrissa (The Tim Ferriss Show), kde bol rozhovor s autorkou knihy Ticho, Susan Cain. (How to Overcome Fear and Embrace Creativity)
Susan tam rozprávala o svojom strachu z verejného vystupovania. Viem, že je to aj môj problém. Komunikácia 1-to-1 je pre mňa ok, no čím je vyšší počeť ľudí, tým sa znižuje pravdepodobnosť toho, že niečo poviem.

Rozprávala o svojom strachu z vystupovania na verejnosti a ako nechcela, aby jej strach bránil v tom, čo chce robiť. A to ma veľmi oslovilo, pretože ani ja to nechcem.
Pomaly a postupne sa vystavovať tomu, z čoho máme strach

 Spomenula aj Toastmasters. Pamätám sa, ako som si povedala, že to je skvelá vec, bolo by super, keby to bolo aj u nás.

# 2. Prečo si šla do vedenia?
Chcela som sa naučiť niečo nové. A vrátiť Toastmasters niečo na oplátku. Pretože vďaka Toastmasters rastiem a stáva sa zo mňa lepší človek.

# 3. Vieš uviesť jeden konkrétny príklad, kde ti Toastmasters pomohol v reálnom živote?
Menej sa bojím. 
Keď je nejaká prednáška, a po jej skončení sa prednášajúci opýta, či sú nejaké otázky, predtým by som sa nikdy neprihlásila, ani keby som nejakú otázku mala.
Alebo keď sa opýtajú na spätnú väzbu.

# 4. Môžeš uviesť jednu-dve veci, ktoré si o sebe vďaka Toastmasters zistila?
1. Prekonať svoj strach a vystúpiť z komfortnej zóny je síce ťažké, ale skutočne to dokáže niekoľkonásobne obohatiť môj život.

2. Ak je niečo, čo by som chcela urobiť, no mám z toho strach, treba to skúsiť. Aj keď si myslím, že mi to nepôjde a že to nedokážem. A nezahodiť tú myšlienku hneď na základe predpokladov, pretože moje predpoklady môžu byť nesprávne.
