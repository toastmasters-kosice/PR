# Čo sú kluby Toastmasters?
Sú to kluby pre tréning komunikačných, rečníckych a vodcovských zručností. Cieľom je učiť sa praxou, pomocou spätnej väzby a vo vlastnom tempe s priateľskou podporou ostatných členov klubu.
Misia nášho klubu: "Poskytujeme podporné a pozitívne prostredie, v ktorom členom umožňujeme rozvinúť v sebe rečnícke a líderské zručnosti, čím získajú väčšie sebavedomie a osobnostne rastú."
Sme členmi medzinárodnej organizácie Toastmasters International.

# Pre koho sú stretnutia určené?
Pre každého, kto chce:
- zistiť, ako to v našom klube vyzerá a zaujíma ho, ako fungujeme
- naučiť sa pútavo rozprávať, 
- zbaviť sa nervozity pri verejnom vystupovaní,
- vedieť efektívne manažovať

# Ako prebiehajú vaše stretnutia? Čo môžem očakávať od stretnutia v TM KE?
Stretnutie prebieha vo forme menšej rečníckej konferencie.
Orientačný program: 
- Privítanie hostí a otvorenie stretnutia
- Pripravené prejavy
- Hodnotenia pripravených prejavov
- Improvizácie
- Záverečné hodnotenia
- Uzavretie stretnutia
- Afterparty 
Prvá časť stretnutia je venovaná pripraveným prejavom. Každý prejav sa líši cieľom - niektoré sú zamerané na rozprávanie príbehov, iné na obohatenie prejavu gestami a podobne.
Po nej nasledujú hodnotitelia, ktorí dávajú rečníkom spätnú väzbu. Je to veľmi cenný nástroj, vďaka ktorému sa môžme zlepšovať a napredovať.
Ďalšia časť je venovaná improvizáciám, do ktorých si vítaný zapojiť sa. Cieľom improvizácií je vybudovať si schopnosť rýchlo zorganizovať svoje myšlienky a pretransformovať ich do krátkeho improvizovaného prejavu.
Na záver so svojimi zhrnutiami vystupujú kvantitatívni hodnotitelia, ktorých úlohou je zhrnúť počínanie si s časom a zhodnotenie gramatickej stránky prejavu každého účastníka.

# Kde sa stretnutia odohrávajú?
Stretávame sa v Tabačke, v Midboxe. 
-> link na Midbox
-> popis ako sa tam dostať

# Ako často sa stretávate?
Stretnutia prebiehajú každý druhý pondelok od 18:30 približne do 20:00. Po ukončení oficiálnej časti stretnutia si zvykneme sadnúť na menšiu after party v Tabačke, si vítaný pridať sa :)

# Sú stretnutia zadarmo?
Áno, stretnutia pre hostí sú bezplatné.

# Robíte aj stretnutia online?
Náš klub sa stretáva predovšetkým osobne, každý druhý pondelok o 18:30 v Tabačke. Počas obdobia korony sme sa však stretávali len online. V budúcnosti by sme chceli udržať naše stretávanie sa aj v online priestore, pretože nám to pomáha získať nové zručnosti. No online stretnutia budú nepravidelné. Pre aktuálne informácie o pripravovaných udalostiach sledujte našu FB stránku Toastmasters Košice.

# Sú stretnutia len v slovenčine?
Áno.

# Prijímate nových členov?
Áno.

# Ako sa k vám  môžem pridať?
Kontaktuj našu viceprezidentku pre členstvo.

# Je členstvo platené?
Áno. Členstvo v klube stojí 10 Eur/mesiac. Platí sa vopred na jeden polrok - v marci na apríl až september a v septembri na október až marec.
V cene členského je zahrnutá prvá vzdelávacia cesta (VC) (obsahuje tutoriály a zadania projektov pre pripravené prejavy, viac info TU) a časopis Toastmasters International. Z členského poplatku sú hradené aj priestory prenaše stretnutia.

# Čo je to Toastmasters vzdelávacia cesta?
Vzdelávacia cesta obsahuje zdroje, ktoré ti pomôžu pri plnení projektov, vrátane návodov, videí, kvízov, interaktívnych aktivít a ďalších. Môžeš tu pracovať na projektoch a sledovať svoj pokrok.

# Aké sú moje práva a povinnosti člena TM?
Práva
- chodiť na stretnutia
- prístup k vzdelávaciemu systému Toastmasters Pathways (VC) (viac info TU)
- možnosť prednášať pripravené prejavy na stretnutiach a získať spätnú väzbu
- možnosť vziať si rôzne roly na stretnutí, ktoré pomáhajú v zlepšovaní rečníckych a organizačných zručností - moderovanie, sledovanie času, počítanie slovných barličiek (napr. vlastne, hmmm a pod.)
- mentor
- Toastmasters časopis
- rečnícke súťaže
- možnosť ísť do vedenia klubu a získať tak líderské zručnosti
Povinnosti
- členský poplatok

# Čo mi členstvo v TM môže dať?
- naučiť pútavo rozprávať, 
- zbaviť sa nervozity pri verejnom vystupovaní,
- vedieť efektívne manažovať
- učiť sa praxou a pomocou spätnej väzby
- možnosť postupovať vlastným tempom

Ak vás zaujímajú osobné skúsenosti našich členov s klubom Toastmasters, prečítajte si rozhovory s nimi. V nich hovoria (okrem iného) aj o tom, v čom je ich život iný vďaka Toastmasters.